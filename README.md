# Φυσικές Καταστροφές - Ανεμοστρόβιλος<br>1ο Δημοτικό Σχολειο Πολίχνης και 4ο Νηπιαγωγείο Ευκαρπίας<BR>
<BR>Έργο για τον διαγωνισμό ρομποτικής ΕΛΛΑΚ 2023-2024: Ανεμοστρόβιλος - Φυσικές Καταστροφές

https://blogs.sch.gr/chdouvletis/2024/06/15/fysikes-katastrofes-anemostrovilos-robostarjr-1o-dimotiko-scholeio-polichnis-kai-4o-nipiagogeio-eykarpias-2/

<br>ΣΥΝΕΡΓΑΤΙΚΟ ΕΡΓΟ:
<br>•	4ο 5/θέσιο Νηπιαγωγείο Ευκαρπίας (4 τμήματα)
<br>•	1ο Δημοτικό Σχολείο Πολίχνης (2 τμήματα)

<br>ΠΡΟΤΑΣΗ
<br>Περιβαλλοντική Παρακολούθηση: Η τεχνητή νοημοσύνη βοηθά στην προετοιμασία και την προστασία των ανθρώπων από τον ανεμοστρόβιλο.

<br>ΘΕΜΑ: 
<br>Μοντελοποίηση των τρόπων προετοιμασίας και προστασίας των ανθρώπων από τον ανεμοστρόβιλο.

<br>ΣΤΟΧΟΙ:
<br>•	Να αναγνωρίζουν τα φυσικά φαινόμενα που προκαλούν τον ανεμοστρόβιλο.
<br>•	Να επιλέγουν τρόπους αποτελεσματικής διαχείρισης των ανεμοστρόβιλων.
<br>•	Να αναγνωρίζουν, μέσα από διαδικασίες εννοιολογικής κατανόησης, εφαρμογής και εξερεύνησης τις δυνατότητες της τεχνητής νοημοσύνης.
<br>•	Να συνεργαστούν μαθητές Νηπιαγωγείου και Δημοτικού Σχολείου (Διασχολική Συνεργασία) με σκοπό την επίλυση προβλημάτων αλγοριθμικής σκέψης και τη δημιουργία προγράμματος. 

<br>ΤΡΟΠΟΙ ΣΥΝΕΡΓΑΣΙΑΣ & ΕΠΙΚΟΙΝΩΝΙΑΣ ΤΩΝ ΟΜΑΔΩΝ
<br>Η συνεργασία και επικοινωνία των ομάδων κατά τη διάρκεια της υλοποίησης του έργου θα πραγματοποιηθεί:
<br>•	ομαδοσυνεργατικά ανά σχολείο
<br>•	με διαδικτυακές συναντήσεις μεταξύ των παιδιών του Νηπιαγωγείου και Δημοτικού Σχολείου, μέσω Webex.

<br>ΑΠΑΙΤΟΥΜΕΝΟΣ ΕΞΟΠΛΙΣΜΟΣ:
<br>Υλικά	Κόστος
<br>mTiny Robot	245 €
<br>Elecfreak Smart AI Lens Kit	74 €
<br>Elecfreak Nezha Breakout Board	50 €
<br>Micro:Bit x 2	2 x 20 €
<br>Battery Holder 2xAA with JST Connector & Switch	1,6 €
<br>Σύνολο	410,6 €
<br><br>ΔΙΕΥΘΥΝΣΗ ΑΠΟΘΕΤΗΡΙΟΥ GITHUB:
<br>https://github.com/chdouv/Anemostrovilos-1dimplichn-4nipefkarp

<br>Α. ΕΙΣΑΓΩΓΗ
<br>Η ενασχόληση των παιδιών του Νηπιαγωγείου με τα ακραία καιρικά φαινόμενα αποτελεί πλέον μια σύγχρονη αναγκαιότητα. Τα παιδιά, ως πολίτες του αύριο, θα αποτελέσουν τη γενιά εκείνη που θα κληθεί να βιώσει άμεσα την κλιματική́ αλλαγή και να μαθαίνει να προσαρμόζεται στα νέα δεδομένα, με οδηγό ένα βασικό αξιωματικό τρίπτυχο: Ενημέρωση, Ετοιμότητα και Προετοιμασία. Η τεχνητή νοημοσύνη μπορεί να αποτελέσει το μέσο ώστε το τρίπτυχο αυτό να αποτελέσει την γέφυρα μεταξύ του ανθρωπογενούς και φυσικού περιβάλλοντος και να δώσει καίριες, βιώσιμες και αποτελεσματικές λύσεις προς όφελος των ανθρώπων.
<br>Στο πλαίσιο αυτό, το συγκεκριμένο σενάριο ασχολείται με τον ανεμοστρόβιλο.

<br>Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ

<br>ΦΑΣΗ 1η: ΑΝΙΧΝΕΥΣΗ ΠΡΟΤΕΡΗΣ ΓΝΩΣΗΣ 
<br>Ιδεοθύελλα για το τι γνωρίζουν τα παιδιά για το ακραίο καιρικό φαινόμενο του ανεμοστρόβιλου (coogle.it). 

<br>ΦΑΣΗ 2η: ΠΡΟΕΤΟΙΜΑΣΙΑ
<br>Έρευνα μέσω διαδικτύου ή άλλων πηγών ομάδων παιδιών και γονέων σχετικά με τα φαινόμενα αυτά και συλλογή των πληροφοριών αυτών στο σχολείο.
<br>•	Επιτραπέζιο παιχνίδι με το mTiny και QR CODE για την προστασία σε περίπτωση ανεμοστρόβιλου.

<br>Περιγραφή: Τα παιδιά του νηπιαγωγείου τοποθετούν πάνω στην πίστα QR CODE (δημιουργία από μαθητές Δημοτικού) με τα αντικείμενα που πρέπει να αποφύγουν σε περίπτωση ανεμοστρόβιλου και σε αυτά που επιτρέπεται να πλησιάσουν όταν το φαινόμενο συμβεί, καθώς θεωρούμε ότι βρίσκονται σε υπαίθριο χώρο κι όχι μέσα στο σπίτι. 

<br>Το παιχνίδι παίζεται ανά δυάδες. Το mTiny μετακινείται στην πίστα από το ένα παιδί της δυάδας και φτάνει σε όποια κάρτα QR CODE επιθυμεί, το ταίρι του σαρώνει το QR CODE και ακούγεται ένα μήνυμα - γρίφος που πρέπει να λύσουν από κοινού για να βρουν αν το αντικείμενο που περιγράφει μπορεί να το πλησιάσει κάποιος σε περίπτωση ανεμοστρόβιλου για να προστατευτεί ή όχι. Στη συνέχεια παίρνει την αντίστοιχη κάρτα (από ένα πλήθος άλλων που υπάρχουν στο πλάι της πίστας). 

<br>Όταν τελειώσουν οι κάρτες με τα QR CODE, το κάθε ζευγάρι τις τοποθετεί σε μια καρτέλα, στην οποία υπάρχουν δύο στήλες (1η στήλη: αντικείμενα που επιτρέπεται να πλησιάσεις σε περίπτωση ανεμοστρόβιλου (σπίτι με μικρές επιφάνειες με τζάμια, καταφύγιο και 2η στήλη: αντικείμενα που δεν επιτρέπεται να πλησιάσεις σε περίπτωση ανεμοστρόβιλου) τις κάρτες που κέρδισε. Νικητής είναι το ζευγάρι που θα τοποθετήσει στις σωστές στήλες τις κάρτες.
<br><br>ΦΑΣΗ 3η: ΥΛΟΠΟΙΗΣΗ
<br>ΣΕΝΑΡΙΟ 
<br><br>Περιγραφή:
<br><br>Τα παιδιά του νηπιαγωγείου φτιάχνουν μια μακέτα με μια πλατεία όπου γύρω γύρω υπάρχουν κτήρια κατάλληλα για να προστατευτεί κάποιος σε περίπτωση ανεμοστρόβιλου (χωρίς πολλά τζάμια), αλλά και μη κατάλληλα (με τζαμαρίες γύρω γύρω, με κινητά αντικείμενα στην είσοδο των κτηρίων, με μπαλκόνια με κρεμαστές γλάστρες, με υπόστεγα κ.λ.π.), μια κολόνα της ΔΕΗ, ένα πάρκο με δέντρα, μια παιδική χαρά, στο πλάι μια παραλία και άνθρωποι από τουβλάκια. Το mTiny με μορφή παιδιού και κάμερα αναγνώρισης Al θα μπορεί να κινείται πάνω στη μακέτα.
<br><br>Στάδια:
<br><br>•	Το microbit ανιχνεύει την ένταση του ανέμου (μέσω κινητήρα DC και φτερωτής) και με ηχητικό μήνυμα θα προειδοποιεί για ανεμοστρόβιλο (μαθητές Δημοτικού-Νηπιαγωγείου).
<br><br>o	Στη φάση αυτή, οι απαραίτητες εντολές του microbit θα οπτικοποιηθούν με κάρτες που έχουν πάνω τους κατάλληλες εικόνες ενεργειών που θα δημιουργήσουν οι εκπαιδευτικοί. Οι μαθητές του νηπιαγωγείου θα ετοιμάσουν το πρόγραμμα τοποθετώντας τις κάρτες στη σωστή σειρά. Το πρόγραμμα με τις κάρτες θα δοθεί στους μαθητές του Δημοτικού και θα ετοιμάσουν το αντίστοιχο πρόγραμμα σε microbit.
<br><br>•	Το mTiny, που φέρει την κάμερα ΑΙ, θα κινηθεί γύρω και εντός της πλατείας κάνοντας συγκεκριμένες στάσεις, όπου θα υπάρχει μια εικόνα την οποία αναγνωρίζει η κάμερα ΑΙ (μαθητές Δημοτικού).  
<br><br>•	Σε κάθε σημείο που θα σταματά, θα υπάρχει κολλημένο ένα QR CODE όπου θα σαρώνεται από τα παιδιά του νηπιαγωγείου και θα αιτιολογείται η επικινδυνότητα ή όχι του σημείου με εικόνες ή βίντεο.

<br>ΦΑΣΗ 4η: ΑΞΙΟΛΟΓΗΣΗ - ΔΙΑΧΥΣΗ<br>
<br>•	Θα παρουσιαστούν τα έργα στους γονείς του 4ου 5/θέσιου Νηπιαγωγείου Ευκαρπίας και του 1ου Δημοτικού Σχολείου Πολίχνης.
<br>•	Θα αναρτηθούν στις ιστοσελίδες των δύο σχολείων.
<br>•	Θα αποτελέσουν μέρος του Σχέδιου Δράσης του 4ου 5/θέσιου Νηπιαγωγείου Ευκαρπίας για την τρέχουσα σχολική χρονιά.
<br>•	Θα παρουσιαστούν σε ενδοσχολικές επιμορφώσεις εκπαιδευτικών και των δύο βαθμίδων, αποτελώντας μια Καλή Πρακτική διασχολικής συνεργασίας.
